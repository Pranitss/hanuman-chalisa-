<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
   <title >श्री हनुमान चालीसा</title>
    <link rel="stylesheet" href="style.css">
    <script src="script.js" defer></script>

</head>
<body>
<div class="card">

    <div class="inner">

      <div class="front">

        <img src="https://hanumanchalisa.io/wp-content/uploads/2023/08/Picsart_23-08-25_22-32-12-541.png" alt="hanuman">

      </div>

      <div class="back">

        <h3>श्री हनुमान चालीसा</h3>

        <p> 

श्रीगुरु चरन सरोज रज, निज मनु मुकुरु सुधारि।

बरनऊं रघुबर बिमल जसु, जो दायकु फल चारि।। 

बुद्धिहीन तनु जानिके, सुमिरौं पवन-कुमार।

बल बुद्धि बिद्या देहु मोहिं, हरहु कलेस बिकार।। 

<br>
<br>

चौपाई : <br>
<br>



जय हनुमान ज्ञान गुन सागर।

जय कपीस तिहुं लोक उजागर।।

<br>
<br>

रामदूत अतुलित बल धामा।

अंजनि-पुत्र पवनसुत नामा।।
<br>
<br>

महाबीर बिक्रम बजरंगी।

कुमति निवार सुमति के संगी।।
<br>
<br>

कंचन बरन बिराज सुबेसा।

कानन कुंडल कुंचित केसा।।
<br>
<br>

हाथ बज्र औ ध्वजा बिराजै।

कांधे मूंज जनेऊ साजै।
<br>
<br>

संकर सुवन केसरीनंदन।

तेज प्रताप महा जग बन्दन।।

<br>
<br>

विद्यावान गुनी अति चातुर।

राम काज करिबे को आतुर।।
<br>
<br>

प्रभु चरित्र सुनिबे को रसिया।

राम लखन सीता मन बसिया।।
<br>
<br>

सूक्ष्म रूप धरि सियहिं दिखावा।

बिकट रूप धरि लंक जरावा।।
<br>
<br>

भीम रूप धरि असुर संहारे।

रामचंद्र के काज संवारे।।

<br>
<br>
लाय सजीवन लखन जियाये।

श्रीरघुबीर हरषि उर लाये।।

<br>
<br>
रघुपति कीन्ही बहुत बड़ाई।

तुम मम प्रिय भरतहि सम भाई।।

<br>
<br>
सहस बदन तुम्हरो जस गावैं।

अस कहि श्रीपति कंठ लगावैं।।
<br>
<br>

सनकादिक ब्रह्मादि मुनीसा।

नारद सारद सहित अहीसा।।

<br>
<br>
जम कुबेर दिगपाल जहां ते।

कबि कोबिद कहि सके कहां ते।।

<br>
<br>
तुम उपकार सुग्रीवहिं कीन्हा।

राम मिलाय राज पद दीन्हा।।

<br>
<br>
तुम्हरो मंत्र बिभीषन माना।

लंकेस्वर भए सब जग जाना।।

<br>
<br>
जुग सहस्र जोजन पर भानू।

लील्यो ताहि मधुर फल जानू।।

<br>
<br>
प्रभु मुद्रिका मेलि मुख माहीं।

जलधि लांघि गये अचरज नाहीं।।

<br>
<br>
दुर्गम काज जगत के जेते।

सुगम अनुग्रह तुम्हरे तेते।।

<br>
<br>
राम दुआरे तुम रखवारे।

होत न आज्ञा बिनु पैसारे।।

<br>
<br>

सब सुख लहै तुम्हारी सरना।

तुम रक्षक काहू को डर ना।।
<br>
<br>

आपन तेज सम्हारो आपै।

तीनों लोक हांक तें कांपै।।
<br>
<br>

भूत पिसाच निकट नहिं आवै।

महाबीर जब नाम सुनावै।।

<br>
<br>
नासै रोग हरै सब पीरा।

जपत निरंतर हनुमत बीरा।।

<br>
<br>
संकट तें हनुमान छुड़ावै।

मन क्रम बचन ध्यान जो लावै।।

<br>
<br>
सब पर राम तपस्वी राजा।

तिन के काज सकल तुम साजा।

<br>
<br>
और मनोरथ जो कोई लावै।

सोइ अमित जीवन फल पावै।।

<br>
<br>

चारों जुग परताप तुम्हारा।

है परसिद्ध जगत उजियारा।।

<br>
<br>
साधु-संत के तुम रखवारे।

असुर निकंदन राम दुलारे।।

<br>
<br>
अष्ट सिद्धि नौ निधि के दाता।

अस बर दीन जानकी माता।।

<br>
<br>
राम रसायन तुम्हरे पासा।

सदा रहो रघुपति के दासा।।
<br>
<br>

तुम्हरे भजन राम को पावै।

जनम-जनम के दुख बिसरावै।।
<br>
<br>

अन्तकाल रघुबर पुर जाई।

जहां जन्म हरि-भक्त कहाई।।
<br>
<br>

और देवता चित्त न धरई।

हनुमत सेइ सर्ब सुख करई।।
<br>
<br>

संकट कटै मिटै सब पीरा।

जो सुमिरै हनुमत बलबीरा।।

<br>
<br>

जै जै जै हनुमान गोसाईं।

कृपा करहु गुरुदेव की नाईं।।
<br>
<br>

जो सत बार पाठ कर कोई।

छूटहि बंदि महा सुख होई।।
<br>
<br>

जो यह पढ़ै हनुमान चालीसा।

होय सिद्धि साखी गौरीसा।।
<br>
<br>

तुलसीदास सदा हरि चेरा।

कीजै नाथ हृदय मंह डेरा।। 
<br><br>
दोहा :
<br>
पवन तनय संकट हरन, मंगल मूरति रूप।
राम लखन सीता सहित, हृदय बसहु सुर भूप।।</p>

      </div>
    </div>
  </div>
</body>
</html>



